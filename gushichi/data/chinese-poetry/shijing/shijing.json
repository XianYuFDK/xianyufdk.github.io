[
  {
    "title": "关雎",
    "chapter": "国风·周南",
    "section": "周南",
    "content": ["关关雎鸠，在河之洲。窈窕淑女，君子好逑。",
               "参差荇菜，左右流之。窈窕淑女，寤寐求之。",
               "求之不得，寤寐思服。悠哉悠哉，辗转反侧。",
               "参差荇菜，左右采之。窈窕淑女，琴瑟友之。",
               "参差荇菜，左右芼之。窈窕淑女，钟鼓乐之。"]
  },
  {
    "title": "蒹葭",
    "chapter": "国风·秦风",
    "section": "秦风",
    "content": ["蒹葭苍苍，白露为霜。所谓伊人，在水一方。",
               "溯洄从之，道阻且长。溯游从之，宛在水中央。",
               "蒹葭萋萋，白露未晞。所谓伊人，在水之湄。",
               "溯洄从之，道阻且跻。溯游从之，宛在水中坻。",
               "蒹葭采采，白露未已。所谓伊人，在水之涘。",
               "溯洄从之，道阻且右。溯游从之，宛在水中沚。"]
  },
  {
    "title": "采薇",
    "chapter": "国风·魏风",
    "section": "魏风",
    "content": ["采薇采薇，薇亦作止。曰归曰归，岁亦莫止。",
               "靡室靡家，玁狁之故。不遑启居，玁狁之故。",
               "采薇采薇，薇亦柔止。曰归曰归，心亦忧止。",
               "忧心烈烈，载饥载渴。我戍未定，靡使归聘。",
               "采薇采薇，薇亦刚止。曰归曰归，岁亦阳止。",
               "王事靡盬，不遑启处。忧心孔疚，我行不来！",
               "彼尔维何？维常之华。彼路斯何？君子之车。",
               "戎车既驾，四牡业业。岂敢定居？一月三捷。",
               "驾彼四牡，四牡骙骙。君子所依，小人所腓。",
               "四牡翼翼，象弭鱼服。岂不日戒？玁狁孔棘！",
               "昔我往矣，杨柳依依。今我来思，雨雪霏霏。",
               "行道迟迟，载渴载饥。我心伤悲，莫知我哀！"]
  }
]
